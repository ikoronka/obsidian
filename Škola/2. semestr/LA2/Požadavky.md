- nepotřebuju kvízy na opravu
- zápočty
	- 16 bodů 6. týden semestru CVIKO
	- 24 bodů 11. týden CVIKO
- zkouška - 50 + 10 bodů
# 1. zápočtová písemka
**Témata 1. zápočtové písemky:**
- **Obecný vektorový prostor**
    - Měli byste vědět, jak je definován obecný vektorový prostor a znát nějaké další příklady než jen T^n.
    - Měli byste rozumět pojmu podprostor a znát jeho definici.
    - Je nutné porozumět základním pojmům spojeným se souborem vektorů:
        - Pojem lineární kombinace souboru a přilehlé názvosloví.
    - Lineární nezávislost (LN) a závislost (LZ):
        - Zvládnout dát do kupy definici a hlavně jí rozumět.
        - Umět ověřit, zda je daný soubor LN či LZ.
    - Pojem lineární obal souboru:
        - Chápat, že lineární obal je vždy podprostor.
        - Umět ověřit, zda je nějaký vektor prvkem lineárního obalu daného souboru.
    - Pojem báze a dimenze:
        - Znát definice obojího.
        - Umět ověřit, zda daný soubor je báze (tj. zda je LN a generuje daný podprostor).
        - Znát standardní bázi prostoru T^n, VP matic, VP polynomů stupně nejvýše n.
        - Pochopit vztahy mezi dimenzí a bází.
        - Umět najít bázi podprostoru.
    - Pojem souřadnice v bázi:
        - Znát definici a rozumět, proč je pojem korektně definován.
        - Pro zadanou bázi umět bleskurychle najít vektor, který je zadán souřadnicemi v této bázi.
        - A naopak: pro vektor najít souřadnice v zadané bázi.
- **Lineární zobrazení**
    - Měli byste znát definici lineárního zobrazení a umět ověřit, jestli je zadané zobrazení lineární.
        - Rozumět, že lineární zobrazení zachovává vhodné vlastnosti (být podprostor, být LZ, …​)
    - Znát definice hodnosti, jádra, defektu lineárního zobrazení a umět je spočítat.
    - Znát znění 2. věty o dimenzi a umět ji použít.
    - Měli byste vědět, že lze lineární zobrazení jednoznačně určit pomocí obrazů báze a jak případně spočítat obraz vektoru pro takto zadané zobrazení.
- **Matice lineárního zobrazení**
    - Vědět, jak je matice zobrazení definovaná. Rozumět, kdy a proč je potřeba užít souřadnice.
    - Měli byste být vždy schopni najít nějakou matici lineárního zobrazení pro libovolně zadané lineární zobrazení.
    - Rozumět, jak matice zobrazení funguje, tj. umět pomocí matice lineárního zobrazení spočítat obraz vektoru, vzor vektoru.
    - Umět spočítat hodnost, jádro, defekt pomocí matice zobrazení.
    - Matice přechodu a jejich aplikace při výpočtu matice lineárního zobrazení:
        - Rozumět, že matice přechodu je jen speciální případ matice zobrazení.
        - Díky tomu rozumět, jak matice přechodu funguje.
        - Být bleskurychle schopen najít matici přechodu do standardní báze. Nezaleknout se VP matic, či polynomů.
        - Umět spočítat pomocí součinu matic a maticové inverze matice přechodu vůči libovolným bázím.
        - Vědět, jak matice přechodu využít při výpočtu matice zobrazení vůči všelijakým bázím.

**Ukázková zápočtová písemka:**

- ukázková písemka je zveřejněna v systému MARAST: [https://marast.fit.cvut.cz/cs/lectures/273](https://marast.fit.cvut.cz/cs/lectures/273).

# 2. zápočtová písemka
**Témata 2. zápočtové písemky:**

- **Skalární součin, norma vektoru**
    - Znát definici skalárního součinu a normy (vč. normy indukované skalárním součinem).
    - Umět poznat, zda nějaké zobrazení je či není skalární součin či norma.
- **Ortogonalita**
    - Vědět, co je ortogonální (OG) i ortonormální soubor vektorů, znát základní vlastnosti.
    - Umět najít OG bázi libovolného podprostoru (Gram-Schmidt).
    - Vědět, co je ortogonální (OG) doplněk a znát jeho vlastnosti (a umět je dokázat).
    - Umět najít OG doplněk a též rozklad vektoru na součet dvou vektorů z daného podprostoru a jeho OG doplňku.
    - Umět najít souřadnice v OG bázi.
    - Umět najít projekci na podprostor, přímku, rovinu atp.
- **Analytická geometrie**
    - Umět spočítat úhel dvou vektorů.
    - Umět spočítat vzdálenost bodu od podprostoru.
    - Chápat, co je normálový vektor nadroviny. Umět jej využít v geometrických úlohách.
    - Chápat, co je homogenní souřadnice. Umět ji využít při konstrukci matic realizujících vybrané 2D a 3D operace.
    - Umět sestavit matice rotace ve 2D a projekční matice v ��Rn.
- **Numerická matematika**
    - Znát normy matic (vč. maticové normy indukované vektorovou normou), umět je spočítat.
    - Vědět, co je číslo podmíněnosti matice a umět jej spočítat. Znát, jak se toto číslo využít k odhadu relativní chyby řešení SLR.
    - Vědět, co je LU rozklad a umět jej najít pro matice menších rozměrů.
    - Vědět, co je OG matice, umět dokázat její jednoduché vlastnosti.
    - Rozumět struktuře vlastních čísel symetrických matic.
    - Znát definici pozitivní definitnosti a pozitivní semidefinitnosti matice.
    - Umět najít QR rozklad jednoduchých matic, znát definici QR rozkladu.
    - Umět použít LU a QR rozklad pro řešení soustav.

**Ukázková zápočtová písemka** v systému MARAST: [https://marast.fit.cvut.cz/cs/lectures/280](https://marast.fit.cvut.cz/cs/lectures/280)
# Zkouška
Na písemku budou **2 hodiny**, bude celkem za 60 bodů. Bude obsahovat zpravidla čtyři příklady, které mohou obsahovat jak početní úkoly tak i teoretické otázky (definice, formulace tvrzení, důkazy, popisy algoritmů).

Určitě v písemce bude jeden výpočet maticového rozkladu (SVD, QR, LU).

Níže popisujeme, co ze studijního textu se může ve zkouškové písemce objevit:

**Kapitola 2: Obecný vektorový prostor**

Jelikož jde o základy (často opakování z BI-LA1), je dobré umět v podstatě vše ze sekcí 2.2 až 2.11. V písemce se spíše soustředíme na to, co je oproti BI-LA1 navíc.

**Kapitola 3: Lineární zobrazení**

Vše ze sekcí 3.1 až 3.9 včetně důkazů. Nemusíte se učit důkaz [2. věty o dimenzi](https://courses.fit.cvut.cz/BI-LA2/@master/textbook/sec-hodnost-defekt-vztah.html#veta-odimenzi-2), větě byste ale rozumět měli.

**Kapitola 4: Matice lineárního zobrazení**

Vše ze sekcí 4.3 až 4.7. Klíčové je porozumět [této větě](https://courses.fit.cvut.cz/BI-LA2/@master/textbook/sec-zavedeni-matice-zobrazeni.html#veta-matice-zobr-hlavnivlastnost).

**Kapitola 5: Skalární součin**

Vše ze sekcí 5.2 až 5.8.

**Kapitola 6: Geometrie R^n**

Vše ze sekcí 6.2 až 6.10.

**Kapitola 7: Základy numerické matematiky**

Sekce 7.7 a 7.8 o normách matic. Sekce 7.9 a 7.10: porozumět konceptu čísla podmíněnosti matic a jeho vlivu na chybu při řešení soustav lineárních rovnic.

**Kapitola 8: Rozklady matic**

Z této kapitoly byste měli znát vesměs vše mimo části o softwaru pro numerickou lineární algebru.

**Kapitola 9: Metoda nejmenších čtverců**

Měli byste rozumět, jakou úlohu metoda nejmenších čtverců řeší a jak řešení vypadá. Měli byste umět odůvodnit, jak řešení získat a také umět vysvětlit, kdy je řešení jednoznačné. Měli byste také umět vysvětlit, jak lze využít QR rozklad pro výpočet tohoto odhadu.

**Ukázková zkoušková písemka** v systému MARAST: [https://marast.fit.cvut.cz/cs/lectures/281](https://marast.fit.cvut.cz/cs/lectures/281)